L E L E G I O N A R I E

Mano a mano che ci avvicinavamo al monti Aberdare,(1) il terreno si
faceva sempre più accidentato, per cui fummo costretti ad abbandonare le
marce notturne per quelle diurne, poichè si erano verificate delle
cadure rovinose che minacciavano la nostra incolumità.

Così al momento del sopraggiungere del tramonto equatoriale, col suo
rapido cadere delle ombre notturne, al centro di una piccola radura,
dove c\'era un rigonfiamento del terrreno che ci consentiva una certa
visualità, sganciammo dalle spalle gli zaini, per la sosta notturna.

Banzi, il fornaio, addetto al vettovagliamento della spedizione,
distribuì una cena fredda, perchè non era ancora prudente accendere il
fuoco.

Stabilii i turni di guardia, con lo scasmbio di una vecchia sveglia che
passava di mano im mano ogni due ore

Essa ci era molto utile oltre .che per conoscere l\'ora anche per
orientarci nella marcia: avendo per base: di giorno il sole che si
allontanva verso nord, verso il tropico del Cancro. Noi eravamo,
leggermente sotto la linea dell\'equatore; di notte il nostro faro, era
la costellazione della Croce del Sud, tenendo sotto occhio quella
bellissima di Orione con le sue splendenti stelle: Rigel, Betelgeuse e
Bellatrix, nel loro movimento semicircolare, nella volta del cielo.

Stavamo acconciandoci per addormentarci e sognare i nostri cari, le
nostre case, quando, all\'improvviso, Casalini, il leccese, che non so
per quale motivo si faceva chiamare Amandini, con un urlo, sobbalzò,
saltò in piedi e fuggi via, al buio, come un fulmine.

Il nostro cervello, ancora insonnolito, non riusciva a concretizzare il
fenomeno, quando anche noi, imprecando, senza rispetto, i propri santi
protettori, con le mani in mezzo alle gambe, ignominiosamente,
abbandonammo ogni cosa, e via a tutta velocità.

Le nostre terribili assalitrici, difficile da credersi, erano delle
formiche nere che inavvertite si erano infilate lungo le nostre gambe e
raggiunto la loro congiunzione, lì, ci avevano morso nella maniera più
feroce e dolorosa.

Inconsci, c\' eravamo accampati su un formicaio costruito dalle formiche
carnivore le più aggressive e combattive (2).

Esse attaccavano ogni sorta di essere vivente. Di fronte a loro tutti,
vertebrati ed invertebrati fuggono impazziti.

Per questo, sono chiamate formiche legionarie o combattenti.

Liberatici dai feroci umenotteri, tutti assieme tornammo di corsa, sul
formicaio, raccogliemmo la nostra roba ed andammo a riposare altrove.

\-\-\-\-\-\-\-\-\-\-\-\-\-\-\-\-\-\-\--

Non fu la sola volta che ebbi a provare il dolore lancinante dei morsi
delle \" byting ants \", come le chiamano gli inglesi.

Nel Settembre del 1944, con altri internati italiani, fui trasferito nel
campo di concentrtamento di Kabete, vicino Nairobi.

Esso non era stato ancora completato, per cui parecchi di noi, fummo
alloggiati sotto le tende.

La mia fu piantata ai margini del campo verso l\'Ispettorato Veterinario
del Kenya, nei cui pressi si ergeva un grosso termitaio a campanile.

Un pomeriggio, della Cristina, Mattu, Blasetti ed io, seduti sui bordi
delle nostre brande, stavamo chiacchierando, quando notammo qualcosa di
inconsueto intorno a noi.

Sui teli della tenda, vedemmo insetti di ogni specie: ragni,
scolopendre, scarafaggi, grilli, ed altri insetti sconosciuti, correre,
come impazziti, da un posto all\'altro in tutt le direzioni.

Poi sul tetto sentimmo un picchiettio fittissimo, come l\'inizio di
pioggerella sottile.

A questo punto, Della Cristina, interruppe, all\'improvviso quello che
stava dicendo, balzò in piedi, imprecò: Santa Rosalia! e schizzò fuori
dalla tenda.

Noi ci guardavamo l\'un l\'altro, pensando la stessa cosa: che Della
Cristina, di colpo fosse ,impazzito. Non avevamo nemmeno formulato
questa ipotesi, quamndo anche noi, morsicati, scappammo, bestemmiando, a
tutta velocità, fuori dalla tenda.

Erano le formiche combattenti che aggirata, all\'esterno, la nostra
abitazione, erano salite sul tetto e passando, fra telo e telo,
all\'interno,per paracadutarsi a terra ed aggredire tutti.

Intanto, fuori incominciava a scatenarsi una tempesta furiosa. La
pioggia sventagliata dal vento ci rovesciava addosso catinelle d\'acqua.

Vagammo, come fantasmi, per tutta la notte, inzuppati fino alla ossa.

Al mattino, miserabili, ci affacciammo timorosi all\'ingresso della
nostra tenda. Era libera.

Affranti, ci sdraiammo dulle brandine, ma non riuscimmo a riposare. Ci
assillava il pensiero che al tramonto le formiche potessero tornare
ancora una volta. Ci sentivamo vulnerabili.

Ci alzammo, pensammo che bisognasse fare qualcosa per scongiurare tale
terribile evenienza. Di comune accordo, scavammo un canale intorno alla
tenda e lo riempimmo di acqua. Mattu prpose di riempirlo di petrolio. Ma
non avevamo a disposizione l\'idrocarburo e poi esso era pericoloso.

Le formiche non tornarono più e le tenda fu disinfestata da tutti gli
insetti.

\-\-\-\-\-\-\-\-\-\-\-\-\-\-\-\-\-\-\-\-\--

Giorni dopo, in un pomeriggio mentre passeggiavo ai margini del campo,
perchè li, sovente venivano a fare i loro balletti amorosi, le gru
coronate, vidi da lontano una striscia nera che zigzagando si dispiegava
nella mia direzione.

Pensai che fosse un serpente, forse la terribile mamba nera dal morso
fulminante che con i suoi denti sporgenti fuori delle bocca, colpisce
istantaneamente, senza aver bisogno di aprire la stessa. Un serpente
della sua specie lo uccisi sotto il mio letto nel campo di
concentremento (3).

Mi asvvicinai, ma sempre a debita distanza; no, non era essa.

Erano le formiche legionarie che marciavano strette, affiancate l\'una
all\'altra, come nel passo romano.

Le ultime del corteo salivano su quelle che le precedevano, camminando
sulle loro schiene,si portavano alla sua testa e poi scendevano a terra
e formavano la nuova avanguardia, e così di seguito.

La colonna nella sua avanzata, spostandosi ora, a destra ed ora a
sinistra, per evitare cespugli, alberi e massi, era protetta da formiche
più grandi, forse i maschi, che la scortavano di lato a debita distanza.

Notai che dopo il loro passaggio, lasciavano dietro un piccolo
avvallamento, un canaletto formato dal passaggio di migliaia e migliaia
di formiche.

Mi venne un\'idea: raccolsi un legno e con esso tracciai per terra un
canaletto tra il posto dove presumibilmente sarebbero transitati gli
insetti e le basi del termitaio che non era molto distante, liberandolo
dalle pietre e da altri impedimenti.

La testa della colonna appena raggiunse il mio canale, si infilò dentro
ed accelerò la marcia.

Appena raggiunto la zona del termitaio, l\'armata nera, si fermò. Le
formiche della scorta partirono in esplorazione ed aggirarono da destra
e da sinistra la sua base.

Poi gli altri imenotteri circondarono tutta costruzione formata da
terreno, spesso argilloso e da letame impastato con la saliva degli
abitanti.

Contemporaneamente, le termiti scesero dai loro meandri interni e si
schierarono fuori a difesa della loro casa, della loro regina, della
loro discendenza.

Così incominciò una battaglia veramente cruenta, con migliaia di
vittime, quasi tutte da una parte.

Le termiti, più grosse, proporzionalmente, avevano la testa rossa,
grande quanto il resto del corpo, con due mascelle formidabili, mentre
il ventre, color rosa, era molto vulnerabile

Le formiche assalitrici, erano difese efficacemente dalla pelle nera
durissima, in tutte le sue parti, dove difficilmente, le mascelle delle
termiti riuscivano a penetrare, ed erano più agili e manovriere.

All\'inizio, duellavano con attacchi di assaggio, avanti e indietro, poi
cozzavano a fondo mascella contro mascella.

Le termiti, se ben piantate a zampe larghe nel terreno riuscivano,
qualche volta a mettere in fuga i loro avversari, che andavano a
combattere altrove.

Ma la maggior parte dei casi si risolveva con la vittoria delle
formiche, che facendo forza sulle mascelle incrociate, spostavano a
destra o a sinistra le termiti, fino a quando messe di traverso potevano
agganciare il tenero addome delle loro nemiche, che immediatamente
cessavano di combattere dichiarandosi vinte, senza tentare di
disimpegnarsi o di fuggire.

I loro scontri erano leali e cavallereschi, testa contro testa, mascella
contro mascella, l\'una contro l\'altra, senza aggressioni di gruppi.
Quando una coppia aveva finito di battersi ne subentrava, subito,
un\'altra. Mentre la tenzone continuava ancora, si formò una colonna di
formiche che come lillipuziani carri attrezzi, l\'una dietro l\'altra,
trascinavano a ritroso, per la pancia le povere termiti, forse ancora
vive, verso il loro formicaio, seguendo il canaletto che avevano
percorso all\'inizio.

Le formiche , per fortuna delle termiti, non si azzardavano a
combattere, penetrando negli stretti ingrerssi del termitaio, perchè lì,
non avrebbero avuto lo spazio necessario alle loro manovre di aggancio,
ed avrebbero dovuto combattere solo frontalmente ed in tal caso le
termiti avrebbero potuto aver la meglio su di loro.

Note.

\(1\) I monti Aberdare si trovano a sud-ovet del monte Kenya ai margini
della Rift Valley, la grande spaccatura che divide l\'Africa dalM M
editerrraneo al Sud Africa, la vetta del Kinangon raggiunge i 3906 metri
di altitudine;

\(2\) Le formiche combattenti o legionarie, appartengono alla famiglia
Anomma e sottofamiglia Dorinilae, sono carnivore ed aggressive verso
tutti vertebrati ed invertebrat;

\(3\) Il serpente Mamba nero, della famiglia degli elapidi, genere
Dendroapis,può tenere fuori della bocca le zanne per aggredire subito i
nemici.

Il racconto riguarda la fuga di civili italiani in Etiopia, internati
illegalmente nel Kenya durante la 2\^ guerra mondiale.
