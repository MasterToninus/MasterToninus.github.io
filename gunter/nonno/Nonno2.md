***K A M S I N***

**Mi mancava il respiro, i polmoni ansimavano a vuoto. Volgevo
disperatamente la bocca verso il vento e questo intriso di pioggia, vi
faceva mulinello e schizzava via**.

Avanzammo senza trovare alcuna resistenza da parte delle truppe inglesi,
fino ai limiti dei monti Dulubsò. Essi erano spaccati da una gola
stretta e profonda di grande importanza strategica, perchè metteva
agevolmente in comunicazione la valle del Bio Caboba col deserto che
portava all\'oceano Indiano.

Feci montare la mia tenda al centro dell\'ingresso di quella strettoia.

Ero già a letto per il riposo notturno, quando, all\'improvviso, un
colpo di vento strappò via la mia tenda e mi rovesciò a terra dalla mia
brandina.

Il kamsin presentava il suo biglietto da visita.

Il cielo si era fatto rosso, fosco. Un silenzio ed una calma irreale era
subentrata intorno a noi.

Dopo una diecina di minuti, scoppiò l\'inferno, la tempesta. Il vento,
con folate lunghe e pesanti, spazzando tutto quello che incontrava sul
suo cammino, furiosamente, forzava il passaggio obbligato.

Ad esso si aggiunse un temporale di eccezionale violenza. La pioggia
scrosciante si abbatteva su un paesaggio squallido, freddo, illuminato
quasi a giorno da serie di guizzi luminosi dei lampi che si
susseguivano, senza interruzione.

Io sbalzato a terra, appiattito, aggrappato alle pietre cercavo di
resistere, con tutte le mie forze, alla furia degli elementi.

Mi mancava il respiro, i polmoni ansimavano a vuoto. Volgevo
disperatamente la bocca verso il vento e questo intriso di acqua, vi
faceva mulinello e schizzava via. Tentavo di respirare in posizione
contrtaria, faceva risucchio e usciva, lasciandomi la bocca piena
d\'acqua. Rantolando affannosamente, non ce la feci più e non avvertii
più nulla.

All\'alba rinvenni tutto zuppo, spossato e dolorante, sollevai la testa,
c\'era calma intorno a me.

Non avevo avvertito la fine della tempesta, che avviene, come al suo
inizio, improvvisamente, seguita da una diecina di minuti di quiete, per
dar luogo alla ultima forte folata di vento: il commiato del kamsin.

Mi ritrovai in un posto parecchio lontano dal luogo dove mi ero
attendato. Il vento mi aveva fatto rotolare lontano. Tutto intorno mi
pareva di vedere un campo dove si era combattuta un furiosa battaglia.

Le mitragliatrici, le altre armi, le cassette di munizioni e di bombe a
mano, gli effetti personali ed ogni altra cosa, erano sparsi ovunque
nella maniera più disordinata; anche i muletti erano andati a ripararsi
negli anfratti della montagna.

Gli ascari cominciarono a raccogliere tutto ed a ripristinare
l\'accampamento.

Chiesi ad un graduato perchè nessuno era venuto in mio soccorso. Mi
rispose che mi avevano sentito, nei loro bivacchi, che ero in
difficoltà, ma che anche loro erano stati travolti dalla tempesta.

Altre volte fummo investiti dal kamsin, ma avevamo appreso la tecnica,
suggeritaci dagli indigeni, per difenderci da esso.

Al sopraggiungere della prima folata, bisognava correre nel posto vicino
più infossato possibile, e scavare una buca. Poi bisognava avvolgersi,
in posizione rannicchiata, in una coperta e lasciarsi cadere nella
fossa, con la testa fra le ginocchia.

Anche nella predisposizione degli accampamenti, si sceglievano i posti e
le modalità più idonee.

Quando si era rannicchiati nelle fosse, inermi, in attesa della fine
della stupenda esplosione, incommensurabile potenza della natura, la si
paragonava alla nullità, alla meschinità delle pretese boriose e vane
degli umani.

I F A G O T T I N I

Lungo il nostro cammino incontrammo un tumulo davanti al quale c\'era un
viottolo delimitato da due file di grosse pietre. Ognuna di esse
indicava una evirazione, ne contammo 22.

I coglioni del capitano in S.P.E., comandante del battaglione, erano in
pericolo. Per lo meno, lui se li sentiva minacciati.

Ogni volta che mi incontrava, nonostante che fra me e lui non corresse
buon sangue, per sentirsi rassicurare, mi chiedeva: \" Tenente Abate
possiamo fidarci di questi selvaggi ? \" Si riferiva ai guerrieri
Dancali che erano con noi.

Non aveva tutti i torti.

L\'eccidio di Marheito era ancora vivo nella memoria; ove i dancali
avevano evirato un funzionrio coloniale francese e tutti i 150 armati
della sua scorta.

\-\-\-\-\-\-\-\-\-\-\-\-\-\-\-\--

La grande tribù islamica dei somali Issa, che vive a cavallo dei confini
dell\'Etiopia, della Somalia inglese e del territorio di Gibuti, aveva
invaso parte della Dancalia meridionale, effettuando, forse, una delle
più grandi razzie. I suoi armati avevano razziato circa 85.000 capi di
bestiame e trucidato quasi un centinaio di dancali.

Per tale motivo, il mio battaglione coloniale era stato inviato a
Gawani, un piccolo villaggio di poche capanne, sede del regio residente
italiano: il dottor Piras.

Il viaggio dal Somaliland si era svolto abbastanza bene. Solo che gli
autieri militari alla guida degli autocarri Fiat 134, sui quali eravamo
stati caricati, per paura del deserto e dei suoi abitanti,
deliberatamente, lanciavano gli automezzi a rovinare fuori pista.

Fummo costretti a farli proseguire, sulla giusta via, con le pistole
puntate nei loro fianchi.

Sulle rive dell\'impetuoso Auasc che costeggiavamo, molte migliaia di
fenicotteri costruivano i loro nidi tozzi a forma di tronco di cono.

Al nostro sopraggiungere, si levavano pesantemente in volo ed i nostri
occhi restavano meravigliosamente abbagliati dai riflessi candidi di
innumerevoli ali che illuminavano il cielo.

I guerrieri Afar, secchi, spiombati ed angolosi, erano armati, in
prevalenza, con lance e qualche vecchio fucile.

Appartenevano alle tribù degli Ado Yamara ( dancali rossi ) e Assa
Yamara ( dancali bianchi ).

Alle punte delle loro armi pendevano legati in fagottini, debitamente
essiccati, i testicoli dei nemici evirati.

Tutta la vita di questi pastori nomadi era condizionata dal contenuto di
quegli straccetti penduli.

L\'essere considerato uomo, il prendere moglie, l\'essere promosso
guerriero, l\'assumere funzioni di comando e posizioni di prestigio,
fino alla venerazione anche dopo la morte, dipende dal coraggio in
combattimento e dall\'abilità nel castrare altri esseri umani. Si
ritenevano discendenti di Ofir nipote di Abramo.

Tra gli effetti di tali truci consuetudini, ereditate dalle guerre di
espansioni e di sopravvivenze di razze e di popoli, c\'era che il sole,
così cocente in quei deserti.

In tanta tragedia e squallore, aveva un riflesso positivo: quello di
seccare, asciugare subito, il sangue delle ferite, influendo
positivamente sulle emorragie.

Un certo numero di dancali, privati dei propri organi genitali,
riuscivano a sopravvivere e rientravano nelle loro famiglie.

Si faceva sentire il problema fondamentale della preservazione della
razza.

Per tale motivo, le leggi orali prescrivevano che in caso di evirazione,
la moglie del colpito da tale sciagura, fruiva del diritto di unirsi, a
fini procreativi, con un altro uomo e che ai figli nati sarebbero stati
riconosciuti tutti i diritti di figli legittimi dell\'evirato.

Anche le leggi islamiche in materia di adulterio, tenevano conto di tali
necessità.

Lungo il nostro cammino, incontrammo un tumulo, davanti al quale c\'era
un viottolo delimitato da due file di grosse pietre. Ognuna di esse
indicava una evirazione. Ne contammo 22. L\'abitante del sepolcro, in
vita, doveva essere stato un asso in materia.

Con l\'arrivo di Mommina, il capo dancalo famoso per la sua pancia e per
il fatto di aver sposato la figlia del mitico sultano degli Aussa, con
il quale feci amicizia,la spedizione era al completo.

Il nostro battaglione, scortato dai guerrieri Afar, aveva il compito di
sospingere i razziatori Issa verso i confini orientali dell\'Etiopia,
dove altri nostri reparti coloniali avevano costituito uno sbarramento
per la loro intercettazione.

Nella nostra lunga marcia, a mano a mano, che ci inoltravamo
nell\'infernale fossa dancala, fummo costretti ad adeguarci al clima e
alla natura del terreno. Come si scendeva sotto il livello del mare la
temperatura aumentava fino a superare agevolmente i 70 gradi al sole.

L\'aria era secca, non si avvertiva più il fastidio del sudore.

Appena traspirava dai pori evaporava immediatamente, lasciando sulla
schiena nuda un velo di polvere bianca salina.

L\'aria surriscaldata e rarefatta dava più spesso origine a fenomeni
ottici di fata morgana. Ci apparivano grandi distese di acqua e sul loro
sfondo, in alto, grandi montagne che svanivano, quasi per incanto,
davanti ai nostri piedi.

Adottammo le marce notturne guidati dalle stelle.

Sostituimmo i dromedari ai muletti abissini.

Mi spiacque lasciare indietro il mio equino, al quale ero affezionato.
Con esso avevo diviso diverse avventure di cui alcune anche recenti:

\- Cavalcavo, alla testa della mia mezza compagnia, quando ad un tratto,
avvertii, sotto di me, il muletto dimenarsi e sobbalzare affannosamente.
Era incappato in una fossa di fango sabbioso alimentata, penso, da una
sorgente sotterranea. Sfilai i piedi dalle staffe, e con un poderoso
colpo di reni, a braccia e a gambe aperte come un ranocchio, saltai la
sua testa e caddi di piatto nel limo. Senza muovermi, ordinai al mio
attendente di correre a prendere una corda. Appena in possesso della
fune me la legai intorno alla vita e mi feci tirare lentamente.

Quando fui all\'altezza del quadrupede, che per il suo dimenarsi era
quasi sprofondato, legai anche la sua coda. Così, a grappolo, tra
l\'ilarità degli ascari, tutto infangato, fui portato all\'asciutto, in
salvo.

La mia posizione non doveva essere stata molto marziale in quella
circostanza;

\- Una notte ci imbattemmo in un terreno molto argilloso che per la
siccità perenne, si era screpolato con fenditure profonde e larghe fino
ad un metro.

Al buio, era difficile individuarle per cui mollai le redini e lasciai
fare alla mia cavalcatura. Dovevo solo tenermi, ben saldo, in arcione,
quando saltava quelle trincee.

Una volta, calcolò male le distanze e cademmo nel crepaccio. Ci fu una
lotta silenziosa fra me e l\'animale per cavarci fuori, fino a quando
gli ascari ci tirarono sù e ci separarono.

Anche questo evento dette motivo all\'ascari Filatiè Tasammà, il poeta
calzolaio del reparto, di ritrarre liete strofette che cantavano per
ingannare la fatica e sopportare il caldo della marcia e nelle quali la
mia parte non veniva disgiunta da quella della mia cavalcatura.

Con i dromedari, la vita di tutti i giorni non era facile.

L\'alta temperatura screpolava la loro pelle dove penetravano una specie
di acari che conducevano, inesorabilmente, il ruminante alla pazzia.

In tal caso, esso incominciava con furiose sgroppate e impennate a
disseminare e liberarsi di tutto il suo carico: armi, munizioni, viveri,
ecc., travolgendo tutto anche gli uomini che incontrava davanti a sè.

Bisognava abbatterlo al più presto.

Intanto, il capo Mommina seguito dai suoi scarni giannizzeri giunto al
confine del suo territorio da noi liberato, senza colpo ferire, con
grande sollievo del capitano comandante del battaglione, che era stato
sempre in apprensione per i suoi organi genitali, ci aveva lasciati e
preso la via del ritorno.

Un giorno l\'uachil ( ascari scelto ) Audiè Taccagnè, addetto al comando
di compagnia, in marcia s\'afflosciò a terra colpito da malore.
Avvolgemmo il suo capo con pezze bagnate e lo montammo sulla gobba di un
dromedario.

Da due giorni non veniva distribuita la razione dell\'acqua. Un
dromedario impazzito aveva sfondato e vuotato le ghirbe. Bisognava
andare anche di giorno, fino alla successiva abbeverata.

La temperatura aumentava più del solito.

Vidi i miei ascari perdere la padronanza di loro stessi. Marciavano per
forza di abitudine, inebetiti, sbagliando spesso direzione.

Temevo la rovina.

Chiamai quelli che dallo sguardo ritenevo fossero ancora padroni di loro
stessi, ordinai loro di liberare dal carico due bestie e distribuirlo
sulle altre e di lasciarle libere e di tallonarle. I quadrupedi
piegarono verso sinistra ed aumentarono l\'andatura.

Io li seguivo col resto del reparto.

Dopo un pò di tempo, vidi gli ascari inviati dietro i dromedari, buttare
per aria le loro bustine per richiamarci con grandi gesti di giubilo:
acqua !

Quando giunsi sul posto che spettacolo ! Carogne di buoi, di dromedari,
di capre, di pecore, ecc., sparse ovunque, Aleggiava un fetore
insopportabile. In mezzo alla pozza, tra i corpi in putrefazione, a
gambe larghe, i due animali rabdomanti bevevano, defecavano e orinavano
quasi contemporaneamente.

Giorni prima, il capitano Comelli, il patriarca dlla Dancalia
Meridionale, a bordo di un aereo, aveva fatto spezzonare quelle povere
bestie razziate e ferme, in quel sito, per l\'abbeverata. non aveva
pensato che lì doveva far rifornimento di acqua il nostro battaglione.

Slegammo dai pali che fungevano da auia, l\'uachil accasciatosi in
marcia: era morto completamente disidratato.

Povero Audiè! Ancora oggi lo rivedo, snello, diritto, con i baffi ed il
pizzetto alla moschettiera, sempre inappuntabile e corretto.

Aveva lasciato la moglie e due figli e le grandi e profumate piantagioni
di caffè di Deder nel Cercer, dove era nato, per trovare l\'ultimo
riposo, colpito dal sole, nella zona forse più selvaggia e solitaria
della Dancalia.

Ero in tenda, vidi passare con lo sciamma sulla divisa gli ascari in
fila, portando in mano una pietra.

Intuii. Come mi trovavo, andai a raccattare un sasso e mi misi in coda.
Sulla povera salma, ravvolta nel suo sciamma e deposta in un fosso
profondo, per preservarla dalla fame delle iene, ognuno di noi pose la
sua pietra fino a formare un tumulo

\-\-\-\-\-\-\-\-\-\-\-\-\-\-\-\-\-\-\-\-\-\-\--

Quasi sempre in avanguardia, in una radura avvistai molto bestiame in
movimento. Ci avvicinammo per requisirlo, fummo fermati da una nutrita
scarica di fucileria. Eravamo entrati in contatto con la retroguardia
dei razziatori Issa.

Avevano aperto il fuoco da lontano, al limite di tiro. Le pallottole si
insabbiavano, inerte, ai nostri piedi. Feci prendere posizione di
combattimento agli ascari e contemporaneamente mandai un portaordini dal
capitano Tortora, che mi seguiva, a debita distanza, col resto della
compagnia, per informarlo della situazione e pregarlo, per ogni
evenienza, di stringere sotto.

Il mio capitano si recò subito al comando di battaglione perchè anche
esso accorciasse le distanze. Il comandante, invece, fece suonare
l\'adunata, e fece proseguire le altre compagnie in direzione
divergente, allontanadosi, così dalla zona del pericolo.

Il mio diretto superiore, infuriato, disse quello che gli bolliva
nell\'animo al comandante del battaglione e mi raggiunse.

Da quel momento, rompemmo col comando di battaglione. Il mio capitano ed
io non partecipammo più alla mensa ufficiali; e tutti i nostri rapporti
con esso si svolgevano per iscritto.

Intanto, io avevo risolto la situazione per conto mio. Ordinai al buluc
bash Beerè Maarì di rispondere al fuoco con qualche raffica della
schwarzellose del suo buluc. Non si ebbe alcuna risposta.

Catturammo parecchie migliaia di capi di bestiame.

In mezzo ad essi, spaurite, trovammo un gruppo di donne che non aveva
fatto a tempo di fuggire.

Afferrai per un braccio la più ben fatta fra loro e la condussi dietro
un termitaio a campanile, non molto distante. Gli ascari capirono e
ritennero che in guerra ciò fosse lecito e naturale.

La ragazza tremava tutta. Le palpai il seno e la feci distendere. Mi
allungai su di lei per liberarmi dell\'arretrato che la prolungata
mancanza di donne mi aveva procurato.

Lei, sommessamente, pregava Maometto che intercedesse presso Allah che
la profanazione del suo corpo, da parte di un infedele, avveniva contro
la sua volontà. Si pulì con la sabbia.

\-\-\-\-\-\-\-\-\-\-\-\-\-\-\-\-\-\-\-\-\--

Intanto, eravamo giunti al termine della nostra missione, ai confini con
il territorio di Gibuti sul fiume Killelù.

Lì si concentrò tutto il bestiame rastrellato che venne riportato nei
confini della Dancalia per essere restituito ai loro proprietari.

Ci accampammo ai margini del fiume. Inseguimmo due coccodrilli. Uno
riuscimmo ad ucciderlo, ed esso ci fornì delle ottime bistecche.

Ci rifocillammo anche con pesci che con le vanghette in dotazione
scavammo nel fango indurito del letto del fiume, entro il quale, durante
la stagione secca cadevano in letargo.

Col sopraggiungere della stagione delle piogge, il fiume si gonfiava di
acque che scioglievano il fango, i pesci tornavano a nuotare e la vita
riprendeva magnificamente in quel corso d\'acqua.

Il battaglione tornò alla sua base di Dire Daua.

Nei giorni successivi arrivò al comando il generale Muller, comandante
della nostra brigata ove si intrattenne a lungo col comandante del
battaglione.

\-\-\-\-\-\-\-\-\-\-\-\-\-\-\-\--

Premetto che all\'atto della mobilitazione generale, io lavoravo come
1\^ ragioniere al Governo di Harar, ove trattavo gli affari di finanza
civile. Così senza avvertire il Governatore, mi presentai al Comando
Truppe per l\'arruolamente. Il governo emise nei miei confronti un atto
di esonero dal servizio militare che io non accettai, non lo firmai e
rimase giacente nella fureria del comando.

\-\-\-\-\-\-\-\-\-\-\-\-\-\-\--

La mattina successiva, nell\'albo delle affissioni, c\'era l\'ordine di
servizio che io, a partire dal 25 Ottobre 1940, ero comandato a
riprendere servizio civile presso il Governo del Harar.

Il comandante del battaglione, in combutta col comandante della brigata,
si era liberato di me . Mi aveva messo fuori dall\'esercito. ed eravamo
in guerra !

S O M A L I

Afferrò la povera Fatma alla gola, i pollici inesorabilmente, con sempre
maggior forza, pressavano con le altre dita, stringevano e chiudevano la
carotide, a tal punto che la povera ragazza, senza annaspare per cercare
di liberarsi, senza la forza di gridare, senza un lamento, si afflosciò
come uno straccio, morta.

Erano i giorni del tangabili, periodo di calma atmosferica che
intercorreva, in coincidenza delle scadenze equinoziali, fra la fine del
monsone di Nord Est e l\'inizio di quello di Sud Ovest ed il caldo si
faceva sentire con maggiore intensità.

Ero a letto con mia moglie, per tale calura non riuscivo a prendere
sonno. \" Amina \" le chiesi, \" perchè non mi racconti qualche fatto
avvenuto nella tua gente ? \" \" Volentieri, Jusuf \" (tale era il nome
attribuitomi dall\'ulema - prete maomettano - all\'atto del matrimonio).

\" Ti racconterò la storia di Osman, pastore somalo e della bella Fatma
\".

\" Tutto si è svolto lungo le sponde del grande fiume dei leopardi (
Uebi Scebeli ), che si perde, nel Benadir, prima di sfociare
nell\'oceano Indiano.

\" Osman, giovane pastore portava al fiume la sua mandria di bovini per
l\'abbeverata serale.

Lì, i coccodrilli erano numerosi e feroci. Egli con le frasche batteva
l\'acqua, per intorbidirla e col fracasso, tenerli lontano.

Finita l\'operazione, vide che a valle, c\'erano delle fanciulle di
un\'altra cabila che attingevano acqua per le loro case.

Corse da loro e mentre esse riempivano d\' acqua i capienti gusci di
zucche, egli, con le frasche battendo l\'acqua le proteggeva dai
rettili.

Non molto tempo prima, si era verificato che non visto, un coccodrillo,
con un colpo secco delle potenti mascelle, aveva troncato netto una
gamba di una ragazza.

Completata l\'operazione, le giovani lo ringraziarono ed una di esse, la
più bella, gli rivolse un sorriso di simpatia che lo colpì.

Poi raccolsero i loro recipienti gocciolanti acqua, li issarono sulle
loro teste, fissarono alla loro cinta le punte delle loro fute e con
andatura regale, tornarono alle loro capanne.

Questa scena si ripetè parecchie volte. Osman si inammorò follemente
della bella Fatma e lei corrispondeva.

Così decisero di sposarsi.

C\'erano alcune difficoltà da superare. La principale era che la ragazza
apparteneva ad un rer ritenuto più nobile, nella gerarchia tribale, di
quello di Osman.

In ogni modo, egli portò suo padre dal genitore di Fatma per la
richiesta matrimoniale.

Quest\'ultimo nicchiò, perchè preferiva dare sua figlia in sposa a
qualcuno di una tribù più qualificata, ma poi fece i suoi calcoli e non
la rifiutò, aumentò il prezzo e chiese 22 mucche per sua figlia.

Per Osman il valore della sua bella non aveva limiti.

La sua mandria era formata da una quindicina di capi, suo padre gliene
aveva promesso qualcuno ancora, però non erano sufficienti a coprire la
richiesta.

Così Osman affidò le sue bestie al padre e andò a lavorare nella
costruzione delle strade.

Per il povero ragazzo fu un sacrificio enorme.

Per i Somali l\'esercizio della pastorizia e\' ritenuto la più nobile
delle attività. Le altre: dalla coltivazione dei campi, alla pesca, alla
caccia, allo artigianato ed alla cultura, erano considerate compiti
inferiori da paria, da schiavi.

Immagginiamo il povero Osman ridotto a fare il manovale in un cantiere.

Ma cosa non fa fare l\'amore \|

Così, egli raggranellò il necessario per comprare il bestiame mancante,
per costruirsi una capanna e per iniziale la vita coniugale.

Il matrimonio fu solenne, Gli uomini chiacchieravano da una parte,
seduti su grandi stuoie e cuscini; separati dalle donne che erano in un
altro locale adiacente.

Tra il sorseggiare del tè salato ( ciai ), mordicchiando germogli di
ciat ( droga costituita di germogli ) e l\'aspirare dalla cannuccia del
narghilè l\'effluvio inebbriante delle foglie di hascisc, si arrivò alla
fase religiosa.

Con inchini ripetuti, fino a toccare le stuoie con la fronte, sotto la
guida dell\'ulema pregavano, magnificando ed esaltando la potenza, la
bontà, la grandezza di Allah e del suo profeta Maometto; ciò in
contrasto con la dappochezza degli umani: \" l\'uomo è polvere, tutto è
nulla, fuorchè Iddio, il vero Dio.\"

Dopo un lauto pranzo a base di montone cotto in salsa di berberè (
peperoncino piccante ), detto \" Suca \" con \" engerà \" ( frittelle di
farina di dura ) e dolcetti di miele ed abbondanti libagioni, la
cerimonia, era già sera, ebbe termine.

La sposa tutta paludata, col volto coperto, fu fatta montare su un
dromedario, già agghindato con l\'auia ricamata in oro e con tutti i
finimenti adornati di piume colorate e di fiori, si formò il corteo fino
alla casa nuova.

Dietro, tutte le ragazze del suo \" rer \", cantavano e danzavano,
magnificando la bellezza e le doti della sposa con gli auguri di
prolificità e di tanta felicità.

La nuova abitazione era stata costruita intorno ad un palo centrale che
reggeva tutta la capanna; il tetto era fatto di rami disposti a raggiera
coperti di paglia e la parete circolare di frasche intrecciate ed
intonacate di fango impastato con letame.

Dopo i saluti rituali, i giovani si trovarono soli davanti alla porta
del loro nido.

Osman aprì la porta ed entrò seguito dalla moglie.

Si coronava, così, il suo sogno di amore. Stava per appagarsi la più
grande e più bella aspirazione della sua vita.

Da dietro la porta, Osman staccò la frusta, il curbasc che si trovava
appeso, simbolo dell\'autorita e facendolo schioccare colpì per tre
volte la trave portante della casa che tremò, per prenderne possesso.

Poi, secondo il rito, si voltò verso la moglie ed alzò la frusta per
colpirla per tre volte per investirsi della potestà maritale.

Fatma, all\'improvviso, con mossa felina, istintivamente afferrò, con
forza, il polso del marito, lo fermò e con voce imperiosa urlò: \" No!
tu le frustate non me le dai ! \" e gridando continuò: \" Io appartengo
ad una gente più nobile della tua e non mi farò mai colpire da te che
sei un paria ! \"

Osman, sorpreso, come colpito da un fulmine, lasciò cadere la frusta.

In pochi attimi, vide svanire tutto intorno a se. Il tono e l\'accento
della moglie non ammettevano replica.

In un baleno, tutto svanì intorno a lui. I suoi desideri, le sue
aspirazioni, i suoi sogni di amore, di vita felice e di futuro per
aumentare la famiglia, occupare il suo posto nella società.

Tutto crollava in rovina. I suoi sacrifici: il distacco dalla famiglia
di origine, il lavoro pesante, umiliante, pericoloso sui tracciati delle
strade in costruzione, non erano serviti più a nulla.

Un dolore incontenibile, lancinante che da tutte le fibre del corpo
saliva al cervello che si trasformava in cieca rabbia, fino alla follia
omicida, si scaricò nelle sue braccia nelle mani.

Con esse afferrò alla gola la povera Fatma. I pollici, inesorabilmente,
con sempre maggiore forza, pressavano e con le altre dita stringevano e
chiudevano la carotide a tal punto che la povera ragazza, senza
annaspare per cercare di liberarsi, senza la forza di gridare per
chiedere aiuto, senza un lamento, si afflosciò come uno straccio, morta,
ai suoi piedi.

Il cadì non incriminò Osman, nemmeno gli anziani e la sua gente ebbero
critiche o recriminazioni per lui. Neanche i parenti della sposa
chiesero il prezzo del sangue.

Non era, assolutamente, consentito che una donna potesse infrangere le
ferree leggi che sanciscono la padronanza, la superiorirà, la prepotenza
codificata dell\'uomo sulla donna.

Su di lei gravano tutte le incompense e responsabilità di ordine
familiari, economiche ed anche sociali e sulle quali, infine, è regolata
la vita e la sopravvivenza dell\'intera popolazione.

Il giovane abbandonò i suoi bovini che per quelle genti hanno una
valenza quasi familiare e magica;.

Abbandonò le acque fresche e pericolose del fiume dei leopardi;

Abbandonò la sua casa nuova piena di ricordi funesti:

Abbandonò la sua famiglia, la sua gente, la sua terra dove era nato e
cresciuto.

Portò solo con se, come una reliquia, il suo curbasc ed il ricordo
incancellabile e doloroso della sua Fatma.

Tornò a sudare, a faticare, a soffrire, a spaccare pietre, a trasportare
materiali pesanti per l\'edilizia, a impastare malta e cemento.

A sera, stanco di lavoro tirava fuori la frusta fatale e piangendo,
pregava gli altri operai che gli affibbiassero, sulla schiena tre forti
curbasciate.

Solo allora, smetteva di piangere, si rianimava perchè aveva fatto un
passo avanti sulla via della espiazione.

Poi, non si seppe più nulla di lui.

Su di lui calò l\'oblio

\-\-\-\-\-\-\-\-\-\--

Ero stanco, gli occhi mi si chiudevano, augurai la buona notte ad Amina
e mi addormentai.

Ma fu un sonno inquieto, quella storia drammatica e dolente agiva nel
mio subcosciente, per cui mi svegliai.

Guardai verso la mia donna: eccola lì, sempre volta verso di me a
guardarmi con i suoi occhi grandi, scuri, fascinosi. Le dissi: \" Perchè
non dormi ? forse io russo e ti do fastidio ? \" \" No,no \" mi rispose
con affetto \" tu dormi come un agnellino.

Fin da bambine le nostre madri ci hanno insegnato che in ogni momento
della nostra vita, noi donne dobbiamo essere sempre attente ad ubbidire,
ad avere cura e soddisfare tutte le esigenze e desideri dei nostri
signori e padroni.

I L C U C C H I A I O

Al tramonto i graduati delle guardie, tutti armati di fruste, si
recavano in dette camerate e giù botte bestiali su tutti uomini e donne.

\" Alimwega ! \"

\" Nekwega ! \"

\" Habary yako ? \"

\" Mzuri ! \"

Un pò in dialetto kikuyu e un pò in lingua swahili, risposi al saluto
del giovane africano che quella mattina, mi era stato, letteralmente,
scaraventato in cella dai poliziotti \" Nandi \", dai lunghi maglioni
blù.

Anche questa volta, il tentativo di fuga dal campo di concentramento non
aveva avuto fortuna.

La prima volta avevo organizzato una grande evasione.

Benchè fossimo in nove, non lasciammo tracce. In pochi giorni arrivammo
ai piedi dei monti Aberdare.

Gli indigeni che lavoravano per la manutenzione del nostro campo di
Nyeri mi avevano detto che su detti monti erano annidati gruppi di
ribelli.

Intuii che si trattasse di patrioti, poi denominati Mau Mau che sotto la
guida di Jomo Kenyatta, liberarono il Kenya dalla dominazione inglese.

In marcia, all\'improvviso fummo circondati ed assaliti da una
moltitudine di indigeni armati di\" Panga \" ( Arnese tra l\'accetta e
la sciabola ).

Noi avevamo due sole accette: con una il ferrarese Baglioni,
maneggiandola come una falce, ci apriva la strada; in coda Giugno, il
calabrese, con l\'altra ci copriva le spalle.

Cercavamo di guadagnare strada e tempo perchè la montagna era a portata
di mano e già stavano calando le prime ombre della sera.

Ad un tratto gli africani si dileguarono, per riapparire subito da tutte
le parti con le braccia piene di pietre. Così incominciò la nostra
lapidazione.

Non avevamo ripari e fummo ridotti malconci. Anche oggi,ogni tanto un
dolore alla spalla mi fa ricordare quei fatti,per i quali non potemmo
evitare la resa.

I kikuyu gioirono per le taglie che si sarebbero ripartiti ed intonarono
il \" Funga Safari. \"

Ci portarono in camera di sicurezza. Lo stanzone aveva il pavimento in
pendenza verso un buco nel muro che conduceva ad uno scolo esterno. Esso
serviva per orinare.

Ci dettero una coperta ciascuno e pieni di dolori e di ammaccature,
all\'infuori dell\'altro calabrese Quattrocchi che si lamentò per tutta
la notte, ci addormentammo.

Al mattino, alla sveglia, ci alzammo e tirammo su le coperte per
piegarle.

Dalle loro pieghe guizzarono a terra tante aspidi che velocissime, si
infilarono nel predetto foro. Erano venute a riscaldarsi al tepore dei
nostri corpi.

In attesa di giudizio, ci trasferirono alle carceri civili di Nyeri. Il
direttore sembrava preoccupato, quasi ossessionato, dalla nostra
presenza. Ci portarono il buiolo, lo rifiutammo.

Il carceriere non sapeva che cosa darci da mangiare. Ci mandò una specie
di cruschello, di cui non sapevamo che cosa fare. Forse era farina
d\'avena per il porridge.Mandai Monti, il catanese, il cuciniere della
spedizione, insieme col carceriere in cucina e così potemmo nutrirci.

Dall\'altra parte del cortile c\'erano i capannoni dei carcerati
indigeni.

Al tramonto, i graduati delle guardie, tutti armati di fruste,
inquadrati, si recavano in dette camerate e sistematicamente, giù botte
bestiali su tutti, uomini e donne, tra alte urla di dolore. l\'ultimo
schiocco di frusta rintronava ancora, quando l\'ultimo lamento non si
era ancora placato. Lo stesso drammatico spettacolo si ripeteva ogni
sera.

Dopo ebbe luogo la sentenza che venne emessa non per la nostra fuga dal
campo di concentramento, poichè essendo noi civili, con la convenzione
di Ginevra, non eravamo perseguibili, ma perchè avevamo in dotazione una
coperta di proprietà Britannica,

Allora ci portarono direttamente nelle celle di isolamento di Kabete ove
scontammo la pena.

\-\-\-\-\-\-\-\-\-\-\-\-\-\-\-\--

Quest\'altra volta fummo anche più sfortunati. Eravamo in tre: Giovanni
Amedeo Violante, il giornalista barese, Mario Cafaggi, il colono
fiorentino di Santa Croce ( che era stato con me nella prima spedizione
), ed io.

Avevo già superato il primo reticolato, il cavallo di frisia e nella
notte fonda mi ero tirato con la testa e parte del busto fuori
dall\'ultimo ostacolo, quando, sulla schiena avvertii il freddo di una
punta metallica.

Mi immobilizzai, pensai che fosse giunto il mio ultimo momento. Attesi
il botto. Suonò il fischietto dell\'allarme. Respirai! Accorsero gli
altri poliziotti ed un ufficiale. Il sottufficiale indigeno, per
dimostrare la sua vigoria, mi mollò un destro ed un sinistro alla
mascella.

Stando in guardina solo, rannicchiato in un angolo, meschino, oltre alle
minacce truculenti, dovetti sorbirmi il racconto delle eroiche gesta in
guerra contro le altre tribù e nella caccia alle fiere da parte dei miei
carcerieri.

Portato in giudizio, il \" Coroner \" mi inflisse la stessa condanna per
il furto di una coperta: sempre la stessa,cioè di quattro settimane di
lavori forzati. In più mi furono tolte le scarpe.

La mia cella era piccola, metà scavata nel terreno e metà sopraelevata,
costruita con pietre grezze. Salendo due o tre gradini, si arrivava alla
porta, fatta con spranghe di ferro incrociate che fungeva anche da
finestra. Tutta la suppelletile era costituita da una scodella, da un
cucchiaio di alluminio e dalla solita coperta.

Le fessure tra le pietre delle pareti erano letteramente tappezzate di
cimici. Partivano velocemente, da una giuntura e si fermavano in
un\'altra, dove restavano immobili; poi, all\'improvviso, correvano in
un\'altra connessione o tornavano nella prima. Su quelle pareti il
traffico si svolgeva intenso e scorrevole.

Ci coprimmo pure di pidocchi. Anch\' essi erano razzisti, cercai di
incrociare i pidocchi della testa, piccoli neri rotondi, veloci, con
quelli dal torace più grossi, piatti, più chiari, senza esito.

A mezzogiorno ci portarono la solita brodaglia di riso avariato in cui
nuotavano parti anatomiche di scarafaggi, ai quali avevamo fatto il
palato. Se essi erano interi, il riso era cotto al punto giusto, se
inveve le coscette erano divise dal resto allora esso era scotto.

Io mangiai il rancio con il cucchiaio. Il kikuyu, che a tale tribù
apparteneva il mio ospite, incominciò a succhiare, rumorosamente dal
bordo della ciotola. Mi faceva senso \" Ngoja kidogo \" gli dissi,
aspetta un pò.

Capi \" Ndio bwana\" mi rispose. Appena ebbi finito di mangiare gli
passai il cucchiaio e così anche lui, portò a termine il suo pasto.

Egli mi raccontò che era da poco tempo \" squatter \", cioè era stato
reclutato, a viva forza, dagli ispettori del \" Labour Office \" e
portato, sotto scorta a lavorare in una \" Shamba \", la fattoria di un
boero \" bwana kaburu.\"

Da tale azienda, egli non poteva assentarsi per nessun motivo,
specialmente nei periodi dei lavori.

Qualche mese prima della sua cattura si era sposato. Aveva acquistato
una bella ragazza. L\'aveva lasciata incinta.

Giorni prima, mentre era al lavoro nei campi, un suo compaesano, di
passaggio, gli aveva detto che sua moglie aveva dato alla luce un bel
maschietto.

Non ci aveva pensato due volte, era scappato a riabbracciare il suo
erede e la sua sposa.

Lì i poliziotti l\'avevano ripreso e tradotto nella mia cella. Egli
sapeva che sarebbe stato punito con la fustigazione ma era contento di
aver visto il suo figliolo il suo \" Mtoto \" e non parlava che di lui.

Nel pomeriggio, con gran fracasso le guardie aprirono la porta della mia
cella, afferrarono Karioki, così si chiamava il mio compagno di cella e
se lo portarono via. \" Shauri mzuri, \" gli augurai, buone cose. \"
Asanti sana, aki ya Mungu \", grazie, sia fatta la volontà di Dio \", mi
rispose.

La sera mi portarono la solita brodaglia con una fettina traparente di
zebra lessata. Essa era un pò migliore di quella di dromedario, tanto
sfilacciosa che pareva di mangiare pezzi di tela juta.

Presi la scodella per ritirare il cibo, ma il cucchiaio non c\'era più,
era sparito.

Provai un pò di contrarietà, perchè avrei dovuto succhiare il brodo dal
bordo della ciotala: ma poi mi sorrise il pensiero ed immaginai Karioki
quando sarebbe tornato a casa ed avrebbe insegnato ai suoi cari come si
mangia nel cosidetto mondo civile.

In quei giorni ero molto giù di morale, non tanto per i patimenti
personali,quanto perchè eravamo all\'epilogo della battaglia della
Tunisia. Le notizie erano poche,incerte.

Venne lo staff, il sottufficiale inglese. Da lontano mi gridò: \" Do you
know the news, bloody bastard ? \" Capii che andava male per noi, perchè
quando mi apostrofava con \" Half cast \" o con\" Bloody bastard \" la
guerra procedeva bene per loro; negli altri casi erano epiteti
irripetibili. \" Nou \" gli risposi.

Venne davanti alla porta e dall\'alto, in tono arrogante, mi disse che
la battaglia della Tunisia \" Is out \"e che la truppe italiane e
tedesche si arrendevano agli alleati e che tutti coloro che con ogni
mezzo tentavano di guadagnare le vicine coste siciliani, venivano
inesorabilmente e metodicamente colati a picco dalla incontrastata
Marina e dalla Aviazione Britannica..

Pensai, con angoscia, alla tragedia dei nostri poveri soldati,
annientati in quel mare che dicevamo \" nostrum \".

Egli Aggiunse ancora che a Dunquerque, nonostante l\'accanimento
dell\'allora potentissima flotta aerea tedesca, con perdite veramente
pesanti, la gloriosa marina britannica era riuscìta a portare in Patria
quasi tutto il corpo di spedizione sbarcato in terra di Francia.

Allo scoramento, alla depressione, si aggiungeva una rabbia sorda ed
incontenibile dovuta al fatto di come era stata condotta la guerra da
parte nostra, sopratutto in Africa.

.La conformazione del suolo, in Etiopa, la rendeva con un minimo di
elementare strategia e di coordinamento dei comandi, inespugnabile.

L\'Abissinia è costituita da un acrocoro di alte montagne, paragonabili
alle nostre Alpi, facilmente difendibile, perchè circondato da tutte le
parti da zone desertiche, larghe migliaia di chilometri, solcate da
pochissime strade camionabili sulle quali erano costrette a transitare
le truppe nemiche, esposte quindi a mille insidie ,a mille agguati, a
mille imboscate,a mille interruzioni: tutte cose che inspiegabilmente da
parte nostra non furono effettuate.

Avevamo centinaia di battaglioni e di bande irregolari indigene, le più
idonee a tale tipo di guerra; queste truppe se fossero state
giustamente, impiegate avrebbero buttato a mare i nostri/nemici. Essi
erano costituiti da un\' accozzaglia di soldati provenienti da tutte le
parti della terra, riottosi spesso in lotta fra loro. C\'erano Sud
Africani, Neo-zelandesi, Australiani,ascari provenienti da tutte le
colonie inglesi, Indiani fino ai Canadesi.

Da parte nostra avevamo cinque eserciti, quasi separati, dipendenti da
cinque governi diversi.

Le truppe del governo della Somalia prima e del Harar, dopo, non avevano
combattuto e si erano arrese o dileguate.

Il passo Marda, che era la porta di accesso all\'altipiano di Harar,
vicino al quale avevo l\'abitazione, dopo mesi di lavori di difesa e di
fortificazione, da parte del nostro Genio Militare, non fu difeso, non
si sparò, quasi, un colpo di fucile, a sua protezione.

Solo a Keren, sul fronte eritreo, c\'è stato una sola battaglia
marginale, da noi persa, mentre gli eserciti degli altri governi stavano
a guardare.

Si è ripetuto in una certa misura, forse in maniera peggiorativa, la
battaglia di Adua del 1896, dove le varie brigate, sotto il comando del
gen. Baratieri, furono inviate, quasi una alla volta, a farsi macellare
dalle orde di Menelick.

Perlomeno lì ci fu combattimento. Quì invece gli eserciti dei vari
governi erano in attesa del loro turno per arrendersi.

Poi avvenne il tocco finale.

Mentre alcuni reparti, per salvare l\'onore, stavano per concentrarsi
nella zona dei laghi nel governo dei Galla e Sidamo, in luoghi più
idonei e favorevoli per la battaglia decisiva, il Vicerè di Etiopia, il
duca d\' Aosta, comandante generale delle truppe, improvvisamente, quasi
ubbidento ad una coreografia, concordata coi nemici, con plateali onori
delle armi, alle falde dell\'Amba Alagi ,(montagna storica), si arrese
alle truppe inglesi, come abbiamo poi visto nei vari preordinati
documenti cinematografici etelevisivi.

Fu così suggellata ufficialmente ed ignominiosamente, la nostra totale
sconfitta in Etiopia e ciò in una località distante migliaia di
chilometri da dove i nostri reparti stavano per raggrupparsi e dove,
negli Arussi, erano già state imboscate due legioni di camicie nere e lì
avrebbe dovuto trovarsi il suo posto/di/comando. Cose incomprensibili,se
non si ponesse mente ad una ipotesi da me intuita fin dai primi giorni
dell\'inizio delle ostilità.

In quei qiorni, il mio battaglione fu mandato a presidiare le colline ad
oriente di Dire Daua, importante centro carovaniero e commerciale sulla
ferrovia Gibuti Addis- Abeba.

Al mattino al levarsi del sole, dalle basi di Aden nello Yemen, nella
penisola arabica sull\'oceano Indiano, squadriglie di cacciabombardieri
inglesi, con il sole sorgente alle loro spalle, volando a bassa quota,
quasi sfiorando gli alberi, sui nostri reparti, andavano a sganciare i
loro carichi di morte e di distruzione sulla sottosteante Dire Daua.

Vedevo volare gli aerei lenti per l\'eccessivo carico e distinguevo i
piloti nelle loro carlinghe.

Volevo aprire il fuoco su di loro, perchè li ritenevo facili bersagli ed
anche per allertare gli altri reparti e la difesa antiaerea; ma sapevo
che c\'era l\'ordine tassativo e perentorio di non aprire il fuoco, in
nessun caso, senza l\'ordine preciso del comandante del battaglione,
pena il deferimento alla Corte Marziale.

Allora comandavo tutta la compagnia e sfidando un eventuale mio
mitragliamento da parte degli aerei, corsi al comando.

Arrivato sul posto, ebbi un colpo al cuore. Del comando non c\'era più
nessuna traccia: nè la tenda del comandante, nè del comando, nè quelle
dei rifornimenti: nulla, nemmeno qualche indicazione di reperibilità e
dove rivolgersi.

Ebbi una visione premonitoria: che avremmo perso la guerra. PiaCon tali
comandanti come avremmo potuto vincere la guerra ?

Piansi !

Passato il pericolo, feci presente al comandate che in altri casi simili
ed in ogni evenienza lasciasse indicazioni per la sua reperibilità.

Mi guardò male, mi confermò, a voce alta, l\'ordine di non aprire il
fuoco senza suo preventivo ordine.

Da allora nei vari trasferimenti mi mandava sempre in avanguardia, per
tenermi quanto più possibile lontano dal suo comando.

Ciò non mi dispiaceva ( a prescindere dal pericolo di brutti incontri e
di situazioni impreviste ), perchè mi dava la possibilità di assistere e
di partecipare a fenomeni naturali interessanti ed indimenticabili, come
l\'imbattersi in serpenti di ogni specie e misura, il mettere in fuga
branchi di antilopi e gazzelle diverse fra loro, il far levare in volo
migliaia di trampolieri, lo stanare iene e disturbare altri felini, come
il rincorrere coccodrilli verso la protezione dei corsi di acqua, come
l\'incrociare i propri sguardi con leoni circondati dai propri cuccioli.

Con la nostra resa si rese disponibile buona parte delle truppe
britanniche, impiegate in Etiopia, che furono tempestivamente trasferite
in Egitto, per far pendere, probabilmente la bilancia a favore delle
truppe inglesi e dar loro la vittoria.

Non bisogna dimenticare che dalla battaglia di El Alamein (prima
dell\'ingresso degli Stati Uniti in Africa e dell\' aggressione tedesca
all\'Unione Sovietica ), una nostra vittoria avrebbe staccato
l\'Inghilterra dal suo impero e ciò avrebbe potuto significare il suo
tracollo, con la fine della guerra a nostro favore.

In base a questi fatti e ad altri che sarebbe lungo descrivere, in me
era sorto il dubbio che negli organi di governo e nei comandi militari
si annidavano forze che puntassero ed operassero per la nostra
sconfitta, per salvare la monarchia.

Se il Fascismo avesse vinto la guerra, la casa sabauda sarebbe stata
spazzata via o quanto meno ridotta a coreografia sulla scena italiana,
senza certezze ereditarie.

Con la sconfitta nella guerra e con la conseguente caduta del Fascismo,
anche con un\'Italia mutilata, senza più colonie e forse anche priva
della Val d\'Aosta, dell\'Alto Adige e dell\'Istria, la monarchia
avrebbe potuto salvarsi, pur con infamia, e a spese della tragedia di
tutto il popolo italiano, per perpetuare il suo potere e la sua dinastia
nel tempo.

Tale piano, fondato sui tradimenti, fino al 2 Giugno 1946, stava per
essere portato in porto.

Per fortuna il popolo italiano, consapevole, col plebiscito di quel
giorno, ha fatto giustizia.
